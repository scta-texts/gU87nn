<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Principium 3 [Brussels Transcription]</title>
        <author>Lambertus de Monte</author>
        <editor>Jeffrey C. Witt</editor>
      </titleStmt>
      <editionStmt>
        <edition n="0.0.0-dev">
          <title>Principium 3 [Brussels Transcription]</title>
          <date when="2023-11-20">November 20, 2023</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref></p>
        </availability>
      </publicationStmt>
      <sourceDesc>
        <listWit>
          <witness xml:id="B" n="bruss760">Brüssel, Koninklijke Bibliotheek van België, ms. 760
            (1715)</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/master/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a diplomatic edition. </p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2023-11-20" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on">
        <pb ed="#B" n="145-r"/>
      </div>
    </front>
    <body>
      <div xml:id="gU87nn-d1e1457">
        <head xml:id="gU87nn-d1e1457-Hd1e88">Principium 3</head>
        <!-- principium 3 -->
        <p xml:id="gU87nn-d1e1457-d1e92"><quote xml:id="gU87nn-d1e1457-Qd1e93">Mons Dei, mons pinguis</quote> Psalmus 67. Quemadmodum nostrum est reverendi patres, etc.
          secundum Beatum Dionsyium <quote xml:id="gU87nn-d1e1457-Qd1e95">non aliter nobis lucere divinum radium possibile est, nisi
          varietate sacrorum velaminum anagogice circumvelatum</quote> in invisibilem declarationem
          immarcescibilis divinae sapientiae libro Sententiarum Magistri Petri Lombardi contentae
          sub formis visibilis utrumque coram vestris dignis conspectibus intelligibilem montem,
          constitui montem magnum et excessum valde in cuius vertice manat fons indeficiens lumen
          paternum pullulans suavissimi odoris, flores imarcescibiles quorum amoenitatem
          iocunditatemque in I Sententiarum suarum nobis proposuit veluti bonum summum. Venerabilis
          antistes Parisiorum Magister Petrus Lombardus declinia cuius amoena et speciosa nimis
          creata varia pulchre perornata depingunt in Sententiarum suarum libro secundo.</p>
        <p xml:id="gU87nn-d1e1457-d1e98">Nunc vero ubi venit plenitudo temporis in suo tertio huius sacri montis fundamentum
          firmum ut petram ponit <quote xml:id="gU87nn-d1e1457-Qd1e100">praeter quod aliud nemo ponere potest</quote>. Verbum caro factum
          Christum Iesum salvatorem nostram super quem <quote xml:id="gU87nn-d1e1457-Qd1e102">caeli melliflui facti sunt</quote>, <quote xml:id="gU87nn-d1e1457-Qd1e104">rupti sunt
          omnes fontes abyssi magi, cataractae caeli apertae sunt, et facta est immense nimia pluvia
          super terram</quote> et inextinguibilis flammae divinae ardoris veluti fracto camino pietatis
          inundaverunt aquae caritatis viscare se effunderunt, sicut torrens in austro, unde
          scriptum est Ecclesiasticus 24, "ego sapientia effudi flumina, ego quasi trames aquae
          immensae," et "dixi rigabo hortum meum plantationum et inebriabo [pratus] mei fructum, et
          ecce factus est mihi trames abundans," quoniam vidimus eum plenum gratia et veritate, de
          cuius plenitudine omnes accepimus, haec sunt vaticinia prophetarum mirabilia, divinae
          sapientiae secretissima abscondita ab aeterno, haec sunt desideria patrum, fide sincera
          clamantium, "usquequo domine?" usquequo "utinam dirumperes caelos et descenderes?"
          usquequo "usque ad montem Dei Horeb?" quod mensa, interpretationem cuius, panis vere nos
          reficit interius et exterius, <ref xml:id="gU87nn-d1e1457-Rd1e112">Ioannes 10</ref> <quote xml:id="gU87nn-d1e1457-Qd1e114">ingredietur et egredietur et pascua inveniet</quote>.
          Eius pinguedo vulnera nostra sanat eius virtus nos reparat, eius dulcedo nos faciat eius
          pulchritudo nos delectat, eius copia nos ditat. In ipso enim sunt omnes thesauri scientiae
          et sapientiae Dei absconditi.</p>
        <p xml:id="gU87nn-d1e1457-d1e107">Iste est mons praeparatus in novissimis diebus domus domini super verticem montium. Iste
          est lapis excisus sine manibus qui factus est mons magnus et implevit universam terram.
          Haec est vere divina sapientia, imago dei patris, sancta et benedicta, creatrix, et
          repara[f. 145v]trix, quam nobis insinuat figuris sensibilibus eximius prophetarum David
          verbis propositis mons dei mons pinguis quem nobis in suo III Sententiarum, venerabilis
          Parisiorum antistes Magister Petrus Lombardus, sed de firma deum et hominem praedicat
          natum de Spiritu Sancto ex Maria Virgine "propter nimiam caritatem qua dilexit nos" passum
          mortuum et sepultum, qui tertia die surrexit a mortuis, ut nos consepulti cum illo per
          baptismum in mortem quomodo surrexit ipse a mortuis per gloriam patris liberati a peccato
          servi facti iustitiae vivamus in Christo Iesu domino nostro, hic per gratiam, et in futuro
          per gloriam, amen.</p>
        <div xml:id="gU87nn-d1e1457-Dd1e110">
          <head xml:id="gU87nn-d1e1457-Hd1e112">Quaestio</head>

          <p xml:id="gU87nn-d1e1457-d1e114">Utrum Dei montis pinguedo, potius sapientia aut misericordia, nostram regionem
            incrassaverit.</p>
          <p xml:id="gU87nn-d1e1457-d1e116">Et arguitur quod sapientia in <ref xml:id="gU87nn-d1e1457-Rd1e131">Psalmo</ref> <quote xml:id="gU87nn-d1e1457-Qd1e133">quam magnificata sicut opera tua Domine, omnia in
            sapientia fecisti; impleta est terra possessione tua</quote> per incarnationem, ut Deus sit
            homo, et homo Deus, ergo pinguedo montis Dei, potius sapientia, emanavit in regionem
            nostram. Et per consequens, Deus incarnatus fuisset, etiamsi miseria aut peccatum non
            fuisset.</p>
          <p xml:id="gU87nn-d1e1457-d1e118">In contrarium, arguitur per illud Psalmi "prospexit de excelso sanctuario suo, Domino
            de caelo in terram aspexit, ut audiret gemitus compeditorum, ut solveret filios
            interemptorum." Ergo venit ut salvator, hoc autem misericordiae est, misericordia enim
            miseriorum et peccatorum est. Unde videtur, si non fuisset miseri et peccatores, Deus
            non venisset incarnationem, ergo Dei montis pinguedo, potius misericordia, in nostram
            stillavit regionem.</p>
          <p xml:id="gU87nn-d1e1457-d1e120">Pro responsionem ad propositam quaestionem, sit haec propositio fundamentalis: ratio
            ordinabilitatis et reductionis creaturae rationabilis in finem ultimum est prior
            secundum intellectum quam ratio restaurationis et salvationis deficientis et lapsi in
            eundem finem.</p>
          <p xml:id="gU87nn-d1e1457-d1e123">Ista propositio probatur sic. Quoniam ratio restaurationis in finem in suo intellectu
            praesupponit rationem casus et defectus sive deordinationis a fine, sed defectus et
            casus a fine supponit ordinabilitatem sive rationem ordinis in finem. Quoniam privatio
            cognoscitur per habitum, nec esset defectus neque peccatum, nisi quia contra finem et a
            fine, sicut arguit Philosophus II Physicorum, probans per hoc quod natura agit propter
            finem. Quoniam monstrata sit, ergo ratio restaurationis et salvationis in finem est
            posterior ratione ordinabilitatis in finem eundem.</p>
          <p xml:id="gU87nn-d1e1457-d1e125">Ex quo sequitur quod ablata ratione restaurationis et salvationis in finem, remanet
            ratio ordinis in eundum finem. Unde manifeste accipitur quod, licet utrumque sapientiae
            sit, scilicet reducere humanam naturam in suum finem et lapsam restituere in eundem
            finem, prius tamen est et post, secundum ordinem intelligentiae, ipsam ordinare in finem
            quam lapsam restaurare in eundem. Cum igitur incarnatio Verbi Dei, sive assumptio
            naturae humanae, sit summum bonum et maximus finis eius, sequitur quod ablata
            restauratione naturae lapsae, ita quod non fuisset lapsa ab ordine in finem, manet
            ordinabilitas eius in eundem, qui est assumptio eius ad esse divinum sive incarnatio.
            Hoc autem est opus sapientiae pinguedo, igitur montis Dei, ut videtur potius sapientia,
            emanavit in regionem nostram.</p>
          <p xml:id="gU87nn-d1e1457-d1e127">Ex his sequitur: videtur quod si Adam non peccasset adhuc Dei Verbum incarnatum
            fuisset. Ad hoc, etiam possunt adduci rationes ex parte bonitatis et potentiae quas
            dimitto.</p>
        </div>
        <div xml:id="gU87nn-d1e1457-Dd1e130">
          <head xml:id="gU87nn-d1e1457-Hd1e132">Primum corollarium</head>
          <head xml:id="gU87nn-d1e1457-Hd1e134" type="question-title">Quod natura rationalis non potest venire in suum finem
            ultimum</head>
          <p xml:id="gU87nn-d1e1457-d1e137">Ex istis infero collative et probabiliter, licet natura rationalis potest intelligere
            [f. 146r] substantias separatas, non tamen per intellectum venire potest in suum finem
            ultimum.</p>
          <p xml:id="gU87nn-d1e1457-d1e139">Secunda pars patet quoniam ultimus finis est assumptio naturae humanae in divinum esse
            per incarnationem, quae est similiter omnem creatam potestatem, sed est opus Spiritus
            Sancti, sicut dicit Iohannes Damascenus, qui separavit purissimos sanguines Virginis
            Gloriosae in formationem corpus Christi.</p>
          <p xml:id="gU87nn-d1e1457-d1e141">Primam partem pono sicut alias posui contra magistrum meum, reverendum Magister
            Iudocum, etc., qui in suo principio alias oppositum posuit, ad hoc multas adducens
            rationes et rationes pro meo corollario adductas conatus est solvere.</p>
          <div xml:id="gU87nn-d1e1457-Dd1e144">
            <head xml:id="gU87nn-d1e1457-Hd1e146">Divisio quaestionis</head>

            <p xml:id="gU87nn-d1e1457-d1e148">[1] Unde primo ostendam rationes meas minus solutas, [2] et deinde ad rationes suas
              ostendo eas fore solutas et responsiones suas minus sufficientes.</p>
          </div>
          <div xml:id="gU87nn-d1e1457-Dd1e151">
            <head xml:id="gU87nn-d1e1457-Hd1e153">Prima pars</head>

            <p xml:id="gU87nn-d1e1457-d1e155">Primo supposui pro probatione quod intellectus adeptus est possibilis, etc.</p>
            <p xml:id="gU87nn-d1e1457-d1e157">Negavit suppositionem, quia ex ipsa sequuntur inconvenenientia, sicut quod
              intellectus plura simul intelligeret. Item repugnat plures species esse simul in
              eodem.</p>
            <p xml:id="gU87nn-d1e1457-d1e159">Ad quem respondi ostendendo nullum inconveniens sequi ex suppositione. Unde magister
              meus admittit eam, quamquam videtur difficile propter multas miserias ex parte
              corporis. Regratior, etc.</p>
            <p xml:id="gU87nn-d1e1457-d1e161">Deinde arguebam sic: intellectus immediate ordine rerum universi est sub
              intelligentiis, etc.</p>
            <p xml:id="gU87nn-d1e1457-d1e164">Respondit negando secundam partem antecedentis: quod intellectus sit adeptus etc., et
              tacuit primam partem, et ita, mihi apparet, concedit ordinem, etc.</p>
            <p xml:id="gU87nn-d1e1457-d1e166">Et tum probavi quod sit sufficienter dispositus, quia species naturae sunt
              similitudines intelligentiarum, sunt enim intelligentiae plenae formis rerum
              naturalium.</p>
            <p xml:id="gU87nn-d1e1457-d1e168">Respondit quod non sufficit, quia omnes species naturae sunt deficientes, etc.</p>
            <p xml:id="gU87nn-d1e1457-d1e170">Contra hoc argui: si istud impediret, angelus inferior non possit intelligere
              superiorem, etc.</p>
            <p xml:id="gU87nn-d1e1457-d1e172">Respondet quod angelus inferior habet propriam speciem angeli superioris innatam,
              sicut et omnium quae naturaliter cognoscit. Non autem anima humana habet innatam, nec
              acquirere potest, ut ostensum est, quia non convenit in eodem modo essendi cum
              substantiis separatis, quem habet esse separatum. Anima vero habet esse corpori
              coniunctum, nec per adeptionem illarum scientiarum accipit esse separatum vel
              abstractum ad recipiendum de novo speciem superiorum, sed potius per abstinentiam et
              bonam vitam qua homo sit abstractus a sensibilibus et idoneus ad recipiendum
              revelationes a superioribus.</p>
            <p xml:id="gU87nn-d1e1457-d1e174">Cum reverentia, sicut vos dicitis quod species rerum naturalium, quibus
              intelligentiae plenae sunt, deficiunt ab intelligentiis nec adaequant, ita species
              angelorum superiorum deficiunt in angelo inferiori a natura angelorum quorum sunt
              species, nec possunt adaequare veritatem superiorem quoniam, secundum Boetium, <quote xml:id="gU87nn-d1e1457-Qd1e215">omne
              receptum recipitur secundum naturam recipientis</quote>, ergo angelus inferior secundum quod
              deficit a superiori, recipit speciem superioris secundum quod deficit, et sic species
              secundum quod est in inferiori deficit a natura superiori cuius est species. Non enim
              species primi angeli est aequae perfecte in omnibus angelis. Nec aliter deficiunt
              species rerum naturalium et formarum quibus intelligentiae plenae, sicut in intellectu
              nostro, nisi quia recipiuntur in intelligentia inferiori. Et hoc amplius ostendam
              infra.</p>
            <p xml:id="gU87nn-d1e1457-d1e177">Si ergo huiusmodi defectus impedit etc., sicut arguebam, angelus inferior non potest
              intelligere superiorem adhuc per speciem suam quia deficit nec adaequat hoc. Igitur
              non impedit quin intellectus est dispositus, etc.</p>
            <p xml:id="gU87nn-d1e1457-d1e179">Adhuc magister meus addit de novo alias rationes quare intellectus adeptus non est
              dispositus etc.</p>
            <p xml:id="gU87nn-d1e1457-d1e181">Prima quia per habitus acquisitos non disponitur intellectus, nisi ad consimiles
              actus ex quibus habitus causantur, et sic solum disponitur ad intelligendum sensibilia
              a quibus per abstractionem intellectus agentis habitus acquisiti sunt.</p>
            <p xml:id="gU87nn-d1e1457-d1e183">Cum reverentia, nego assumptum. Si intelligitur omnino consimiles actus, verum
              disponitur ad illos actus consimiles [f. 146v] et etiam ad receptionem superiorum,
              quoniam actus activorum fiunt in patiente et disposito. Sic enim est in omnibus
              ordinatis in eodem quod inferius disponit ad medium, [medium disponit] ad supremum;
              via enim generationis, ultima sunt perfectiora.</p>
            <p xml:id="gU87nn-d1e1457-d1e185">Praeterea, sensibilia non movent intellectum secundum esse quod habet in materia, sed
              secundum quod sicut in lumine intelligentiarum, et ideo disponunt intellectum ad
              receptionem illarum. Non plus dico ibi, quia non probatis antecedens verum.</p>
            <p xml:id="gU87nn-d1e1457-d1e187">Secundo arguit sic: intellectus non disponitur proxime ad intelligendum quidditatem
              rei, nisi per similitudinem quae est species rei intelligendae, cum omnis cognitio
              fiat per assimilationem. Sed intellectus pro statu huius vitae, nec etiam sic adeptus,
              haberet speciem substantiae separatae, sed solum habitus et species huius mundi
              inferioris.</p>
            <p xml:id="gU87nn-d1e1457-d1e190">Nego minorem, vel saltem potest habere, et hoc est principale propositum probandum
              per ipsum, et sic, cum reverentia, petit principium.</p>
            <p xml:id="gU87nn-d1e1457-d1e192">Etiam statim fortasse magister meus inquirit quomodo intellectus per suam adeptionem
              habet speciem sive intentionem intelligentiarum.</p>
            <p xml:id="gU87nn-d1e1457-d1e194">Respondeo gratia collationis quod in intelligibili in actu sunt duo. Unum est movens
              universale et actuans in esse intelligibilis, et hoc est lumen intellectus agentis.
              Secundum est distinguens et determinans lumen ipsum, et hoc est propria natura et
              species intelligibilis. Ex istis duobus constituitur movens intellectum possibilem. Ex
              quo autem intelligibile coniungitur intellectui possibili ut forma, in intellectu
              adepto lumen intellectus agentis secundum totam potestatem suam est coniunctum
              possibili, quia ipsum est ratio coniunctionis intelligibilis cum possibili. Unde
              necesse esse quod possibilis, aut potius anima, per ipsum intelligat perfecte
              intellectum agentem qui non est nisi lumen substantialiter et essentialiter, quod quia
              emanat ab ipsa anima rationali secundum quod immediate a principio creata est. Hoc est
              secundum formale ipsius animae vel quo est ipsius, quod potest dici
              'intellectualitas,' quemadmodum propria passio per illud lumen respondit supra suam
              essentiam, sicut omnis passio propria naturaliter ducit in suam causam propriam et
              proximam, sicut risibile ducit naturaliter in rationale unde fluit. Hoc est quod dicit
              15 propositio Libri causarum: "omnis sciens qui scit essentiam suam est rediens ad
              essentiam suam reditione completa." Et propter eandem causam, intellectus intelligens
              alia, intelligit se, ut dicit <ref xml:id="gU87nn-d1e1457-Rd1e196">Philosophus III De anima</ref>. Ita per intellectum adeptum,
              anima adipiscitur seipsam et essentiam suam, et intellectus possibilis adipiscitur
              intellectum agentem.</p>
            <p xml:id="gU87nn-d1e1457-d1e199">Sed pro altero intelligibili in actu, est notandum quod sicut forma materialis ambit
              et illuminat materiam in qua est et totum quod in materia est, et participatur
              proportionaliter unicuique parti materiae, ita forma mundi, scilicet intelligentia,
              ambit et illuminat totam materiam orbis sibi subiecti et unicuique lumen suum
              proportionaliter participatur. Verum, differentia est in hoc quod anima est actus
              corporis et partes eius sunt actus partium corporis et intelligentia separata, sed in
              hoc est simile et sufficit ad propositum, quod intelligentia per substantiam
              [separatam] lumen suum diffundit iugiter per totum ordinem sibi subiectum, sicut anima
              per corpus suum. Et hoc dicit Divinus Dionysius quod lumen naturae extendit se per
              omnem naturae ultimum, et sic est in intellectu intellectualiter, in anima animaliter,
              et in corpore corporaliter, sed propria unicuique analogiam. Intellectus igitur
              adeptus extendens se per formas et species rerum et inveniens lumen intelligentiae
              ubique, quoniam species et formae quae sunt participationes luminis intelligentiae,
              intellectus sic adeptus informatur et inbuitur illo lumine et clarificatur ad
              pulcritudinem caelestem.</p>
            <p xml:id="gU87nn-d1e1457-d1e201">Cum igitur huiusmodi lumen sit emanatio a substantia intelligentiae, sicut lumen
              intellectus agentis vel intellectus agens, [f. 147r] quod idem est, est emanatio a
              substantia animae, similiter sicut lumen solis a luce eius. Quemadmodum lumen solis,
              aut lumen intellectus agentis, ducit in lucem solis et coniungit potentiam visus illi,
              similiter lumen intelligentiae, quo informatur intellectus noster, ducit in
              intelligentiam et coniungitur ei. Immo amplius ducit in suum fontem quam propria
              passio in suum subiectum, quoniam lumen et lux minus distant quam passio et subiectum.
              Sicut igitur intelligitur subiectum per essentiam, licet ad hoc non devenimus per
              passionem et ad passionem per actus proprios, sic intelligentia intelligi potest per
              essentiam suam, licet mediante lumine suo ex passo in totum mundum suum ad hoc
              deveniatur. Similiter omnia principia scientiarum sunt per se intelligibilia et per se
              intelliguntur, sed devenimus ad illa mediantibus sensibus, hoc enim accidit
              intelligibili. Et sic patet modus quomodo intellectus per suam adeptionem
              proficiscitur ad intelligentiam et coniungitur ei, et fit intellectus assimilatus et
              demum divinus.</p>
            <p xml:id="gU87nn-d1e1457-d1e203">Ad tertiam rationem, omnis species intelligibilis, qua intelligitur substantia et
              quidditas rei, comprehendit in repraesentando illam rem, et inde diffinitio indicans
              'quid est' esse dicitur terminus, sed nulla scientia est docens 'quid est' de
              substantiis separatis. Ergo, per habitus scientificos de rebus mundi inferioris, non
              adipiscitur speciem intelligibilem substantiarum separatarum.</p>
            <p xml:id="gU87nn-d1e1457-d1e206">Ista ratio multa assumit, sed non probat. Primo nego antecedens probatae. Proprie
              loquendo de comprehendere prout est rei terminos perfecte circuire per intellectum,
              sicut oculus videt infinitum pelagus per speciem eius et tamen non comprehendet
              terminos eius. Similiter in patria, beati per speciem deitatis vident divinam
              essentiam, et tamen non comprehenditur. Sic, dico quod intelligentia nostra non
              comprehendit intelligentiam superiorem perfecte per speciem eius, immo nulla inferior
              [comprehendit] superiorem.</p>
          </div>
          <div xml:id="gU87nn-d1e1457-Dd1e209">
            <head xml:id="gU87nn-d1e1457-Hd1e211">Secunda pars</head>

            <p xml:id="gU87nn-d1e1457-d1e213">Deinde, ostendendo rationes magistri etc. alias fore solutas et quod evasio sua, cum
              reverentia, nullatur.</p>
            <div xml:id="gU87nn-d1e1457-Dd1e215">
              <head xml:id="gU87nn-d1e1457-Hd1e217">Primum fundamentum</head>

              <p xml:id="gU87nn-d1e1457-d1e219">Ad probationem, primo, anima est unita corpori.</p>
              <p xml:id="gU87nn-d1e1457-d1e221">Concessi antecedens, et negavi consequentiam: 'ergo est nexus et conversio
                intellectus necessarius ad sensum,' quia intellectus non fluit ab anima, ut est
                endelechia corporis, quoniam potentia immaterialis immixta.</p>
              <p xml:id="gU87nn-d1e1457-d1e223">Probat consequentiam quia: modus agendi subicitur modum essendi. (Hoc est verum).
                Et ergo cum intellectus noster est separatus, etc., sequitur modus agendi immixtus,
                etc. (Quod est propositum meum.) Et cum subiungitur naturalis nexus animae cum
                corpore est propter naturalem nexum potentiarum. (Cum reverentia, deberet sic
                'subsumere'.) Sed modus essendi intellectus est esse coniunctum corpori, et tunc
                bene sequitur: ergo modus agendi eius est secundum nexum ad corpus, et tunc secunda
                est falsa.</p>
              <p xml:id="gU87nn-d1e1457-d1e225">Dico tamen quod naturalis nexus potentiarum non est in esse, sicut magister meus
                videtur praetendere, sed in subiecto secundum diversum modum essendi, quia aliquae
                sunt connexae in anima secundum quod est actus corporis, sed intellectus non, quia
                separatus, etc. Et nego ordinem originis inter potentias superiores et inferiores,
                quia una non fluit mediante alia. Nec hoc probavit magister meus.</p>
              <p xml:id="gU87nn-d1e1457-d1e228">Ad secundam probationem: propter peccatum, vires sunt deordinatae. concessi
                  <supplied>antecedens</supplied>, et negavi consequentiam: 'ergo non potest
                intellectus intelligere sine fantasmate,' quia peccatum non destituit opera
                naturalia, inter quae, intelligere substantias separatas est maxime naturale, quia
                materialia intelligit, ut intelligat immaterialia et separata.</p>
              <p xml:id="gU87nn-d1e1457-d1e233">Et cum probat consequentiam pro magistro, qui dicit quod homo per peccatum laesus
                est in naturalibus et spoliatus in gratuitis, etc., concedo, sed non dicit quod homo
                fuerit descitus a naturalibus.</p>
              <p xml:id="gU87nn-d1e1457-d1e235">Deinde quaerit unde est quod dicit propheta "omnis homo mendax," et unde est
                "rebellio carnis ad spiritum," unde "tantum deflent [f. 147v] sancti viri, ut non
                faciant quem velint."</p>
              <p xml:id="gU87nn-d1e1457-d1e237">Ad primum dico quod non est mendax quia intelligit cum fantasmatibus, et ergo, cum
                reverentia, quaestio non est ad propositum</p>
              <p xml:id="gU87nn-d1e1457-d1e239">Tamen dico quod est mendax quia in via est lubrica et praecipiti, et hoc ex
                peccato. Unde dicit Boethius "heu quam praecipiti mersa profundo mens habet, et
                propria luce relicta tendit in externis terrenis, quo talis flatibus [aucta] crescit
                in immensum noxia cura" etc. Et hoc est etiam pro aliis.</p>
              <p xml:id="gU87nn-d1e1457-d1e241">Deinde ostendi quod non bene allegavit: Philosophus III De anima, "quemcumque
                intelligentem necesse est" etc, quia Philosophus, ibidem docens quomodo intellectus
                intelligit mathematica, dicit de separatis, "utrum autem contingit aliquod
                separatorum intelligere posterius considerandum." Ex quo patet quod Philosophus non
                loquitur ibi ad propositum. Et ideo concessi Philosophus ipse concedit, sed dicit
                quod in Metaphysicis determinat tantum quia est. Cum igitur sermo accipiendus est
                secundum materiam subiectam, ut Philosophus voluit I Ethicorum, non potest ergo
                intelligi sermo Philosophi, "quemcumque", etc., de separatis, sed tantum de
                naturalibus et mathematicis et sic est verus sermo Philosophi, et praecipue cum
                removet a consideratione sua substantias separatas. Quod autem dicit quod determinat
                in Metaphysica tantum quia est de separatis, salva sua reverentia.</p>
              <p xml:id="gU87nn-d1e1457-d1e244">Et quia dixi in respondendo quod in acceptatione scientiae, "necesse est
                phantasmata speculari," sed ipsa habita, intellectus non amplius eget
                phantasmatibus.</p>
              <p xml:id="gU87nn-d1e1457-d1e246">Contra hoc arguit sic: habitus inclinant ad actus similes, cum igitur scientiae
                acquiruntur ex actibus ad phantasmata dependentibus, sequitur quod habitus
                scientiarum declinant ad actus ad phantasmata dependens.</p>
              <p xml:id="gU87nn-d1e1457-d1e248">Nego secundam partem, quoniam habitus scientiarum acquiruntur immediate ex actibus
                principiorum secundum esse cogniti ut stant supra effectum, sicut dicit Philosophus
                "scire est causam rei cognoscere," etc. Et hoc non dependet a phantasmatibus, licet
                ad acceptationem principiorum requiruntur phantasmata, sicut gladius ad
                acceptationem formae suae requirit malleum et ignem, sed postquam constitutus est
                bene scindit absque illis. Similiter puer in acceptione esse dependet a parentibus,
                etc., sed post acceptionem non est necesse, etc.</p>
            </div>
            <div xml:id="gU87nn-d1e1457-Dd1e251">
              <head xml:id="gU87nn-d1e1457-Hd1e253">Secundum fundamentum</head>


              <p xml:id="gU87nn-d1e1457-d1e255">Secundum fundamentum fuit aequalitas intellectus possibilis et agentis, quod
                probavit, quia in eadem natura, scilicet, anima rationali, et sic potentia activa
                non excedit passiva, nec econtra, sed intellectus agens nihil agit circa substantias
                separatas faciendo eas intelligibiles, ergo nec possibilis est passivus ab eis.</p>
              <p xml:id="gU87nn-d1e1457-d1e257">Concessi minorem, sed negavi maiorem. Dicendo duplicia intelligibilia, ut voluit
                Philosophus, scilicet, potentia intelligibilia et actu intelligibilia, ut autem
                potentia intelligibilia fiant actu intelligibilia ponitur intellectus agens et
                faciens de potentia actu intelligibilia, quibus actuatur et disponitur possibilis ad
                intelligendum superiora se. Actus enim activorum fiunt in patiente et disposito, et
                ita propter unam partem obiecti ponitur intellectus agens, quia non omne
                intelligibile actu est intelligibile in natura extra intellectum. Si enim in natura
                extra omnes [intellectus] esset intelligibile actu, non esset necesse ponere
                intellectum agentem, sicut nec Philosophus ponit sensum agentem, sed tantum
                potentiam passivam, et ideo non est aequalitas possibilis et agentis.</p>
              <p xml:id="gU87nn-d1e1457-d1e259">Arguit contra, quia secundum Philosophum "agens intellectus est omnia facere, et
                intellectus possibilis omnia fieri," ergo potentiae illae sunt aequales.</p>
              <p xml:id="gU87nn-d1e1457-d1e261">Si hoc absolute intelligatur, clarum est quod non est verum, quia possibilis sit
                agens, et tamen agens non facit se. Similiter possibilis est capax dei, et tamen
                agens non facit deum intelligibilem actu de potentia. Est igitur omnia facere actu
                intelligibilia, quae sunt potentia intelligibilia, [f. 148r] immo per respectum ad
                superiora magis confortatur et illuminatur, sicut minus lumen ad maius lumen. Et sic
                manifestum est quod non est aequalitas.</p>
            </div>
            <div xml:id="gU87nn-d1e1457-Dd1e264">
              <head xml:id="gU87nn-d1e1457-Hd1e266">Tertium Fundamentum</head>
              <p xml:id="gU87nn-d1e1457-d1e268">Ad tertium fundamentum: proportio est cognoscentis et cogitati, sed hoc est res
                materialis, ergo obiectum cognoscibile erit quidditas materialis. Ad probationem
                consequentiae adducit Boethium et Dionysium.</p>
              <p xml:id="gU87nn-d1e1457-d1e270">Negavi consequentiam, immo ostendi, quod ex illo assumpto nec sequitur quod homo
                intelligit quidditatem materialem, nec quodcumque intelligibile aliud, quoniam homo
                inquantum res materialis nihil intelligit aut cognoscit, quia materia est per se non
                intelligibilis, ut dicit Philosophus VII Primae philosophiae, et magis non
                cognoscitiva, et maxime non intellectiva. Ab omnibus enim dicitur intellectivum,
                quia separatum a materia, et propter hoc intellectivum distinguitur a materiali et
                dividitur. Unde manifestum est quod homo in eo quod res materialis nullam habet
                proportionem ad quodcumque intelligibile, quia, ut sic, non est intellectus. Et
                dato, per impossibile, quod homo, inquantum materialis est, esset intellectivus, non
                sequitur ex hoc quod intelligeret quidditatem materialem, quoniam quidditas rei
                materialis est distincta realiter ab eo cuius est quidditas, scilicet, a composito
                materiali, sicut vult <ref xml:id="gU87nn-d1e1457-Rd1e272">Philosophus VIII Primae philosophiae</ref> ubi dicit quod <quote xml:id="gU87nn-d1e1457-Qd1e274">ba
                syllaba nec est b nec a, nec a et b simul, sed tertium additum eis</quote>, et ergo non
                dicitur quidditas materialis, quia componitur ex materia et forma, sed dicitur
                materiali quia inest composito ex materia et forma et participatur ab ipso, sicut
                dicit Philosophus in VII Metaphysicae, sed bene sequitur quod obiectum eius esset
                compositum materiale.</p>
              <p xml:id="gU87nn-d1e1457-d1e277">Apparet quod magister meus concedit rationem meam, sed dicit quod minus capio
                intentionem eius: non intelligit quod materia dat vim cognoscendi, sed ex materiali
                compositione hominis vult arguere. Dicit contractionem cognitionis et intellectus
                hominis, et ita ex materia vult arguere impedimentum cognoscendi. Et per hoc probare
                quod homo non potest intelligere substantias separatas, quia forma dicit quanto
                minus concreta materiae, tanto magis cognitiva, et quanto magis concreta materiae,
                tanto minus cognitiva.</p>
              <p xml:id="gU87nn-d1e1457-d1e279">Cum reverentia magistri mei, quoniam, ut concedit, intellectus est separatus,
                immaterialis, etc., et per consequens non contrahitur per materiale, nec fit minus
                nec fit magis, est enim implicatio in terminis quod immateriale et separatum et
                immixtum sit materiale per contractionem, coniunctum, et mixtum materiae. Cum igitur
                modus agendi sequitur modum essendi, modus intelligendi intellectus erit
                immaterialis, et immixtus, et separatus.</p>
              <p xml:id="gU87nn-d1e1457-d1e282">Haec sunt pauca in conspectu, etc.</p>
            </div>
          </div>
        </div>
        <div xml:id="gU87nn-d1e1457-Dd1e287">
          <head xml:id="gU87nn-d1e1457-Hd1e289">Secundum corrollarium</head>
          <head xml:id="gU87nn-d1e1457-Hd1e291" type="question-title">Quod creatura manet creata per incarnationem</head>
          <p xml:id="gU87nn-d1e1457-d1e294">Sequitur ex praedictis, et praecipue ex responsione ad quaesitum, cum reductio humanae
            naturae in suum finem ultimum sic secundum sapientiam, ipsa natura in reductione sua in
            suum finem, quae est per incarnationem, non destruitur sed manet creatura sive creata,
            sicut etiam dicit doctrina sanctorum. Sed creatura est creatura per hoc quod participat
            esse a primo quod est primum creatum primi ut dicit quarta propositio Libri
            causarum.</p>
          <p xml:id="gU87nn-d1e1457-d1e296">Oportet ergo quod in assumptione humanae naturae aliquo modo maneat esse quo dicatur
            creata vel aliter non erit creata sive creatura, quod si distinguitur realiter a natura
            humana sive ab essentia humana, in Christo erunt tres naturae, scilicet humana, et
            divina, et esse primum creatum primi, et tres substantiae, anima, et corpus, et verbum,
            vel si esse non sit natura, erit substantia, et sic erunt quattuor substantiae in
            Christo. Quocumque modorum dicatur, erit contra doctrinam sanctorum. Ergo, per
            oppositum, esse quo natura humana est creata est idem realiter cum ea. Esse ergo
            existentiae quod per creationem accipitur non distinguitur realiter ab essentia.</p>
          <p xml:id="gU87nn-d1e1457-d1e298">Item, Christus est vere natus de virgine, ergo aliquod esse accepit de virgine cum
            generatio sit ad esse. Non accepit esse divinum a virgine, nec esse essentiae, quia hoc
            est innaturale, ut dicit magister meus. Ergo accepit esse existentiae, sine quo, etiam
            natura non est completa [f. 148v] in suo proprio genere. Verbum autem assumpsit naturam
            completam in suo genere, quia in atomo, ut dicit Damascenus, et hoc esse non
            distinguitur realiter a natura, aut sequitur inconveniens, ut prius.</p>
          <p xml:id="gU87nn-d1e1457-d1e301">Cuius oppositum posuit in suis principiis, magister et dominus meus reverendus actu
            legens, etc.</p>
          <p xml:id="gU87nn-d1e1457-d1e303">Et praeter rationes quas adduxerat in primo suo principio. In secundo addidit alias.
            Deinde conatus est ostendere solutiones ad rationes suas esse invalidas. Sed de
            rationibus meis pro meo corollario inductis, dicit quod solvit eas in primo suo
            principio, licet ostenderim in secundo meo principio quod una pars solutionum suarum
            continet manifeste intentum meum, et alia pars earumdem continet impossibilia.</p>
          <p xml:id="gU87nn-d1e1457-d1e305">Ad primam rationem suam, quando sic arguit probando corollarium suum: quandocumque
            aliqua realia sic se habent quod unum est de primo modo dicendi 'per se' alicuius et
            aliud non, distinguitur realiter in creaturis. Hoc patet ex distinctione praedictorum
            quorum essentiae sunt impermixtae, sed quaelibet essentia sive quidditas in primo modo
            dicendi 'per se' includitur in intellectu et quidditate eius, cuius est et non ipsum
            esse, ergo esse et essentia distinguitur realiter. Consequentia, ut dicit, patet.
            Minorem probat, quia hoc est proprium solius Dei quod de eius essentia et quidditate sit
            existere, et ita dicit, aliter, sicut ista est aeternae veritatis et invariabilis 'homo
            est substantia animata sensibilis,' ita ista 'homo est'.</p>
          <p xml:id="gU87nn-d1e1457-d1e307">Nego assumptum pro prima parte, quia idem secundum unam rationem dicitur in primo modo
            dicendi 'per se' de aliquo, et non secundum aliam rationem, quia essentia accepta
            secundum se probatur in primo modo dicendi 'per se' de eo cuius est, sed secundum quod
            stat sub efficientia primi efficientis et creantis non dicitur in primo modo de eo cuius
            est, secundum hoc enim dicitur esse simpliciter. Et quia iste modus est posterior, non
            clauditur in intellectum quidditatis. Et propter hanc diversitatem modorum et rationum,
            ista est aeternae veritatis, 'homo est substantia animata', etc., sicut dixi alias.
            Manifestum est quod non est neccesse ubi aliquid est secundum unam rationem, ibidem esse
            secundum quamcumque suarum rationem. Nec est simile de Deo, in Deo enim esse et essentia
            sunt idem re et ratione, et hoc est proprium Deo, sed in creaturis differunt ratione
            rei.</p>
          <p xml:id="gU87nn-d1e1457-d1e309">Secundo arguit sic ex dictis meis: nulla creatura per se existens est capax tantae
            simplicitatis quod sit idem realiter cum suo esse, quia hoc esse proprium solius Dei.
            Sed ita est quod aliqua est creatura 'per se' existens in qua non distinguuntur
            suppositum et natura sive essentia realiter, ut in substantiis separatis. Ergo
            neccessario sequitur quod in aliqua creatura essentia distinguitur realiter ab esse,
            consequentiam dicit formalem in tertio modo secundae. Praemissas dicit esse de dictis
            meis.</p>
          <p xml:id="gU87nn-d1e1457-d1e311">Cum reverentia, non bene video quod ratio sit in tertio secundae, quoniam conclusio est
            affirmativa quod non contingit, et ita idem est subiectum et praedicatum diversum.
            Consequenter dico quod minor est vera, sed maior est falsa. Nec dixi eam, cum
            reverentiam, sed dixi quod nulla creatura est tantae simplicitatis, ut re et ratione sit
            idem cum suo esse, quia hoc est proprium Deo.</p>
          <p xml:id="gU87nn-d1e1457-d1e314">Praeterea adduxit <ref xml:id="gU87nn-d1e1457-Rd1e316">Boethium in Ebodomandibus</ref>, <quote xml:id="gU87nn-d1e1457-Qd1e318">diversum est 'esse' et 'quod est'</quote>.</p>
          <p xml:id="gU87nn-d1e1457-d1e321">Respondi quod hoc non est ad propositum suum, quia per 'quod est' Boethius intelligit
            suppositum, sicut magister meus etiam exponit: 'quod est', id est, suppositum. Et si
            Boethius facit mentionem de essentia, hoc est per 'esse', et sic non [f. 149r] facit
            differentiam inter esse et essentia. Et hoc est pro me.</p>
          <p xml:id="gU87nn-d1e1457-d1e323">Ipse arguit contra per <ref xml:id="gU87nn-d1e1457-Rd1e325">eundem in sexta Ebodamadae</ref> <quote xml:id="gU87nn-d1e1457-Qd1e327">omne quod est eo quod est, esse
            participat ut sit, alio vero participat ut aliquid sit</quote>, ergo non cadit pro eodem esse
            quo res est et essentiam qua res est.</p>
          <p xml:id="gU87nn-d1e1457-d1e330">Respondeo quod differunt ratione, sed non realiter, sicut satis patet ex commento,
            sicut nec sequitur ex verbis Boethii quod differunt realiter.</p>
          <p xml:id="gU87nn-d1e1457-d1e332">Deinde arguit per <name xml:id="gU87nn-d1e1457-Nd1e334">Algazalem</name> dicentem <quote xml:id="gU87nn-d1e1457-Qd1e336">interpretatio substantiae est quod non sit suum
            esse</quote>.</p>
          <p xml:id="gU87nn-d1e1457-d1e339">Concessi verba ista, et dixi quod ex hoc non sequitur quin sit idem cum suo esse, ita
            quod nulla essentia creata est suum esse et tamen non est aliud, sicut homo non est
            humanitas, et tamen sunt idem.</p>
          <p xml:id="gU87nn-d1e1457-d1e342">Arguit contra: apparet sibi quod contradico mihi, quia dico quod proprium est Dei esse
            suum esse, et nulla creatura est suum esse, et tamen non est aliud a suo esse, sed est
            idem.</p>
          <p xml:id="gU87nn-d1e1457-d1e344">Cum reverentia ista non contradicunt, sicut iam dixi, 'homo non est humanitas, et tamen
            non est aliud', quia non idem dicere 'esse ipsum' et 'esse idem' sicut dicit Philosophus
            in <ref xml:id="gU87nn-d1e1457-Rd1e346">VII Primae philosophiae</ref>.</p>
          <p xml:id="gU87nn-d1e1457-d1e349">Deinde arguit per rationem: quicquid reale non est de intellectu essentiae aut
            quidditatis, hoc est adveniens extra et faciens compositionem cum essentia. Sed omnis
            essentia creata intelligi potest sine hoc quod aliquid intelligatur de suo esse
            existentiae.</p>
          <p xml:id="gU87nn-d1e1457-d1e351">Istam negavi, quia licet esse differt ratione ab essentia, tamen est idem quod
            essentia. Et ergo cum dicitur, essentia potest intelligi sine hoc quod aliquid
            intelligatur de suo esse existentiae etiam essentia, negatur, et ergo est falsa.</p>
          <p xml:id="gU87nn-d1e1457-d1e353">Arguit contra: si esse existentiae differet ratione ab essentia, sequeretur quod esse
            existentiae esset ens rationis vel relationis tantum.</p>
          <p xml:id="gU87nn-d1e1457-d1e355">Cum reverentia, non sequitur: rationale differt ratione ab homine, ergo est ens
            rationis vel relationis tantum.</p>
          <p xml:id="gU87nn-d1e1457-d1e358"><unclear>Praeterea</unclear> arguit quod non est idem esse et essentia, quia hoc est proprium Dei.</p>
          <p xml:id="gU87nn-d1e1457-d1e362">Iam respondi quod Dei proprium est quod esse et essentia in eo sint idem re et ratione,
            quia hoc non potest reperiri in creaturis.</p>
          <p xml:id="gU87nn-d1e1457-d1e364">Praeterea arguit, si essent idem esse et essentia, cum ex propriis et essentialibus
            principiis rei oriatur quidditas, sed esse actualis existentiae esset idem cum essentia
            realiter, sequeretur quod creatura ex propriis principiis haberet esse existentiae.</p>
          <p xml:id="gU87nn-d1e1457-d1e366">Nego consequentiam intelligendo in genere causae efficientis, quoniam esse existentiae
            dicitur secundum quod est ab efficiente. Est tamen ex propriis principiis in genere
            causae formalis, quia forma est quae dat esse, sed secundum hanc rationem non dicitur
            esse existentiae, sed esse essentiae, sicut alias dixi.</p>
          <p xml:id="gU87nn-d1e1457-d1e368">Et cum dicit quod hoc non potest esse, quia hoc non potest convenire rei cuius origo et
            radix est nihil.</p>
          <p xml:id="gU87nn-d1e1457-d1e370">Respondeo quod origo essentiae est prima causa a qua fluit et esse et essentia, sed
            idem cuius est essentia, scilicet, quod est, ex nihil est.</p>
          <p xml:id="gU87nn-d1e1457-d1e373">Secundo principaliter arguit sic: si esse cum essentia creata est idem, sequeretur quod
            ubicumque esset pluralitas naturarum, esset pluralitas talium esse.</p>
          <p xml:id="gU87nn-d1e1457-d1e375">Negavi consequentiam, si intelligat quod sit pluralitas talium esse secundum rationem
            esse existentiae, quia non oportet quod ubi sit aliquid secundum unam rationem, sit ibi
            secundum omnem rationem possibilem sibi, sicut secundum <ref xml:id="gU87nn-d1e1457-Rd1e377"><name xml:id="gU87nn-d1e1457-Nd1e378">Commentatorem</name></ref> <quote xml:id="gU87nn-d1e1457-Qd1e380">forma in esse
            fluentis dicitur motus, et inquiete non, et tamen est idem re</quote>. Similiter essentia
            dicitur principium ipsius esse, in genere causae formalis et dicitur 'esse essentiae'
            per comparationem ad essentia, sed dicitur 'actualis existentiae' per comparationem ad
            causam efficientem illud esse in suo proprio sumpto in quo natura completur in suo
            proprio genere.</p>
          <p xml:id="gU87nn-d1e1457-d1e383">Et propter hoc non sequitur quod magister meus infert, quod in Christo duo sunt esse
            covenienter existentiae, sed in Christo sunt duae naturae, quia natura humana in Christo
            non est in proprio supposito sed in divino, quod non informat secum componendo sicut
            faceret cum supposito proprii generis, [f. 149v] et ideo non habet rationem secundum
            quam dicatur esse existentiae in supposito divino.</p>
          <p xml:id="gU87nn-d1e1457-d1e385">Arguit contra hoc quod dixi quod essentia est principium esse in genere causae
            formalis. In omni genere causae vel principii ubi realiter datur principium et realiter
            principiatum, principium distinguitur realiter a principato, quia impossibile est, nec
            natura admittit, nec intellectus capit, idem esse principium sui ipsius.</p>
          <p xml:id="gU87nn-d1e1457-d1e387">Salva reverentia, genus est principium suarum specierum, similiter differentia, et
            tamen sunt idem realiter. Fons est principium suorum rivulorum, et tamen eadem est aqua
            realiter. Pater est principium Filii, et tamen est idem cum Filio in neutro genere et
            non aliud. Ita omnis forma est causa sui esse, sicut fons et rivulus. Et secundum
            magistrum meum essentia dat esse supposito a quo non differt realiter. Et tamen si dat,
            est causa eius.</p>
          <p xml:id="gU87nn-d1e1457-d1e389">Deinde arguit contra hoc quod dixi quod humanitas in Christo non dat esse existentiae.
            In Christo, humanitas habet esse essentiae, aliter non esset homo, sed hoc respicit Deum
            a quo emanat in genere causae efficientis, formalis, et finalis. Ergo per me est esse
            existentiae humanitatis in Christo.</p>
          <p xml:id="gU87nn-d1e1457-d1e392">Cum reverentia, consequentiam nego quia magister meus dimittit partem rationis esse
            existentiae, scilicet, in supposito proprio informando illud, secum componendo
            diffiniendo se in illud vi agentis. Ex hoc tamen habet suppositum quod existit per
            huiusmodi esse ipsum informans et actuans. Enim nisi per huiusmodi esse suppositum
            actuaretur, non diceretur per ipsum existere. Et hoc non est Christo, divinum enim
            suppositum non actuatur vel informatur aliquo, quia non potest esse subiectum, cum sit
            summe actus. Et per consequens compositio non est in eo. Hinc dicit Iohannis Damacenus
            <quote xml:id="gU87nn-d1e1457-Qd1e394">in Domino Iesu non est speciem accipere</quote>, quia natura humana non componit cum
            divina.</p>
          <p xml:id="gU87nn-d1e1457-d1e397">Unde patet quod rationes magistri mei nullam efficaciam habent ad propositum suum.</p>
        </div>
      </div>
    </body>
  </text>
</TEI>